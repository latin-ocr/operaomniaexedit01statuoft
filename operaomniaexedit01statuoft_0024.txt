14 PRAEFArro.

tes. Quid aliud quam negligentes (viros alias acutissimos)
dixeris, qui centies forte relegerint locum Auctoris, in quo
matres in luctu dicuntur ferre cineres et carmina oculis ; vel
ubi infans dicitur implicare gemitum alicui ; vel ubi Tithonia
dicitur spargere aliquem flagello ,· vel ubi lanugo dicitnr
carpere genas ; vel ubi Tibris et Lucanus ager dicuntur tor-
quere aquas .· qui haec, inquam, et ter centum talia relegere
potuerint et edere, sine ulla vel sensus explicatione, vel
absurditatis mentione? Atque haec est Statii in his Sylvis
sors; ea Editorum securitas. Nimirum, illis non videtur
suboluisse de tam prodigiosa horum librorum depravatione3
et mendorum consensum pro sanitate acceperunt. Ni ita
se haberet, quomodo fieri potuit ut tot absurditatibus ac-
quiesceret (non dico Gevartius et Barthius, sed) summus
Ille Gronovius, sine ulla vel suspicionis suae mentione?
Nec hoc dico ut mea majoris aestimentur, aut ut famae et
meritis illius detraham, (quorum neutrum aut in animo aut
in potestate mea situm est3) sed ut hinc perspicias quam
diversae res sint Linguam Latinam et Poetas Latinos op·
time et accurate intelligere: quorum istud, si cuiquam
mortalium, Gronovio contigit3 hoc, (accurate dico,) vix uni
et alteri, quod sciam, (vivos enim praetereo, utpote quos
Libitina nondum sacraverit‚) praeter Nic. Heinsium‚ ve-
rum Phoebi alumnum, et Calliopes sinu innutritum: qui
aliud agens paene plura loca, certe difficiliora, in his Sylvis
restituit, quam omnes alii simul sumti (Gronovio excepto)
quiex professo insudarunt huic operi; nec dubito quin
multo plura lateant in margine Exemplar-is ejus; quod a
Burmanno aliquoties citatum video, Not. ad Ovidium; et
meminit Graevius in Epist. ad Bentleium, Not. ad Horat.
Carm. 1. 23. 5. Nec tamen hoc Gronovio vitio vertendum
duxerim3 non hercle magis quam quod Gallus vel Britan-
nus non fuerit3 non magis quam quod ‘ spectandus nigris
oculis nigroque capillo’ forte non fuerit. Hoc enim do-
num est Naturae, et illis solis contigit quos ‘ Nascentes
placido lumine viderit' Melpomene. Multo altiora et forte
utiliora novit et excoluit vir ille vere maximus3 quorum

