16 PRAEFA‘rro.

quid contulerint, suis locis memorabitur. Hi omnes (et
alii aliquot) ediderunt has Sylvas. J anus ParrhasiuS,
(monente Barthio,) Argumento Praefat. in lib. 1. Claudiani
de Raptu Proserpinae, pollicetur Commentaria in Sylvas;
quod et facit Politianus Epist. vl. 1. ubi etiam testatur se
publice praelegisse hos Libros. J os. Scaliger. castigat. in
Propertii lib. 11. p. 185. Edit. Patisson. memorat se enar-
rasse totos quinque libros Sylvarum Ludovico Castanaeo,
Equiti Regio. Sed privatae, opinor, hae Scaligeri, nont
publicae, aut scriptis commissae Praelectiones; quod tamen
innuere videtur Barthius. Alii quoque multi lucem et sa-
nitatem huic opusculo obiter contulerunt: ut sane dubi-
tem, an inter omnia Antiquorum Scripta ullus sit libellus
qui tot medicas manus expertus sit; quippe in contextu
hujus Editionis habes certissimas Emendationes virorum
ad minimum quadraginta in re literaria Principum. Nec
tamen, ut mihi videtur, dimidiam partem mendorum abstu-
lerunt, aut locorum difficilium explicarunt: unde magno
emerim scire, quibus rationibus sibi ipsi-s imposuerint viri
in aliis Auctoribus perspicacissimi3 vel quo modo inter-
pretaturi fuerint ter centum loca quae ex his Sylvis possem
proponere, et quorum illi nullam rationem habuerunt.

Cum primum hoc opus aggressus eram, ad manus fue—
runt Editiones (Libri enim Mss. in Britannia nulli) quae
vulgo habentur praestantissimae, Aldi An. Mon. Gronovii,
Gevartii, Bemartii, Crucei, Grasseri, Veenhusii, et aliae
minorum gentium: Tiliobrogae quoque Variantes Lectiones
Veteris Codicis, qui in plerisque cum Edit. Rom. consen-
tit. Gronovii Diatribe suppeditavit Lectiones Codicum
Senensis et Florentini, et Editionum Rom. et Aldinae et
Venetae Mccccxc. De quibus libris ait, (Praefat. ad Dia-
triben.) ‘ Se summa cum diligentia eos contulisse, cum

religione et fide optima citare: Anno 1653. idem edidit ”

Statium, et una cum illo Reliqua ad Sylvas: haec praebe-
bant Varietates nonnullas optimas duomm aliorum Codi-
cum, Rhodiani et Salisburgensis. Excussi quoque Notas
omnium quotquot nansisci poteram, qui in hunc Auctorem
scriptitarunt.

